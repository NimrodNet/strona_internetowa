Pismo od PKO Bank Polski

W tygodniu dostałem pismo od PKO Bank Polski.

Właściwie to dwa pisma w jednej kopercie. Bank wysłał pisma w celu
poinformowania mnie o zaległościach wynikających z korzystania
z banku.

Zdjęcia pism dołączam do wpisu.

Zadzwoniłem do placówki banku w Słubicach oraz na infolinię iPKO.
Placówka potwierdziła zadłużenie i powiedziała z czego to wynika.
Wynika ono z nieużywania karty debetowej, w wyniku czego została
odciągnięta opłata. Stan konta bankowego był ujemny.

Zapytałem się jak to jest możliwe, że mając kartę debetową stan mojego
konta bankowego jest ujemny? W odpowiedzi usłyszałem, że bank odciąga
należną kwotę. Jeżeli korzystałbym z karty debetowej 5 razy lub więcej
w miesiącu miałbym ją za darmo, inaczej bank odciąga kwotę według cennika.
To się zgadza.

PKO za nieużywanie karty odciąga pewną kwotę. Dobrze. Pytanie jest 
zasadnicze, dlaczego bank zszedł do poziomu poniżej zera na moim koncie
kiedy mam kartę debetową? W przypadku karty kredytowej to rozumiem.
Ale przecież karta debetowa jest zablokowana kiedy nie ma na niej
wystarczającej kwoty do opłacenia zakupów czy rachunków.

Bank stworzył zadłużenie na moim koncie i kazał mi je spłacać. Problem jest
w tym, że to nie ja jestem dłużnikiem w tym przypadku, ale bank. Dlaczego
mam płacić za zadłużenia banku? Fakt, to nie jest dług tylko ekwiwalent
za kartę debetową. Uważam, że jeżeli na koncie nie ma środków bank
powinien zablokować karty debetowe, uniemożliwić korzystanie z nich i
nie odciągać nic. To takie moje przemyślenia.

Zadzwoniłem na infolinię iPKO. Musiałem odblokować dostęp do banku.
Odblokowaliśmy go przez infolinię. Nie mogłem zainstalować aplikacji
na telefonie, drugi mi się popsuł i nie mogłem dostać się do banku, 
a dostęp miałem tylko poprzez aplikację.

Dostałem się do banku. Pieniądze na konto przelałem z innego konta.
Przez telefon upewniłem się na infolinii czy bank sam odciągnie kwotę,
dostałem odpowiedź że tak. Tak faktycznie się stało, bank odciągnął
całą kwotę. W historii banku zobaczyłem rozliczenie debetu. Codziennie
bank zabierał pewną kwotę. To wygląda jak zaciąganie kredytu w banku
i jego spłata. Kwota została uregulowana.

Należność miałem uregulować 14 dni od daty otrzymania monitu, czyli
w tym przypadku listu. W piśmie data nadania to 14 marca 2024 rok.
Pismo otworzyłem wczoraj, czyli 19 marca 2024 roku. Nawet licząc od
daty nadania wyrobiłem się w czasie, a powinien liczyć od daty
wczorajszej. Mimo wszystko, wyrobiłem się.

Tylko z czym? Ze spłacaniem długu za bank. Bank zaciągnął na mnie należność
po to żebym spłacał dług banku. Tak ma bardzo dużo osób. Z jednej strony
powinno się opłacać wszystko, z drugiej dlaczego mam płacić coś, co nie
jest moje? Przecież to nie jest moja należność. Karta debetowa nie powinna
obciążać konta bankowego, a to zrobiła. Kwota jest uregulowana.

Dziś, czyli 20 marca 2024 r., dzień po uregulowaniu kwoty dostałem telefon.
Odebrałem go, a w nim informacja o tym czy uregulowałem należność
za kredyt we frankach szwajcarskich. Odpowiedziałem, że nie brałem
żadnego kredytu we frankach. Rozmowa się zakończyła, pani która dzwoniła
rozłączyła się.

Ciekawe. Dzień po rozmowach i uregulowaniu kwoty dostałem informację
o "kredycie bankowym we frankach szwajcarskich." To tak, jakbym
dostał informację, że taki kredyt mogę wziąć, a jeżeli dalej będę
fikał to mogą mnie dopisać do listy frankowiczów, bo mnie zmuszą do
wzięcia kredytu lub w jakiś inny sposób. Beka jakich mało.

Na stronie internetowej już informowałem o tym żeby nie brać kredytów
bankowych w obcych walutach i kredytów poza bankiem, bo są niepewne.
